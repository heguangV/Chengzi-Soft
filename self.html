<html>
<head><title>李商隐</title></head>
<body>
<hr width="80%" size="1" />
<p align="center"><a href="tangshi-intro.htm">唐诗简介</a> | 李白 | 杜甫 | 白居易 |<strong> 李商隐</strong></p>
<hr width="80%" size="1" />
<h1 align="center">李商隐</h1>
<hr width="80%" size="1" />
<p align="center"><a name="mulu" id="mulu"></a><a href="#jinse"> 锦瑟</a> | <a href="#yyjb">夜雨寄北</a> | <a href="#wuti1"> 无题（一）</a> | <a href="#wuti2"> 无题（二）</a></p>
<h2 align="center"><a name="jinse" id="jinse">锦瑟</a></h2>
<p align="center"> 锦瑟无端五十弦，一弦一柱思华年。<br />庄生晓梦迷蝴蝶，望帝春心托杜鹃。<br />
沧海月明珠有泪，蓝田日暖玉生烟。<br />此情可待成追忆，只是当时已惘然。</p>
<p align="center"><a href="#mulu">返回目录</a></p>
<h2 align="center"><a name="yyjb" id="yyjb">夜雨寄北</a></h2>
<p align="center">君问归期未有期，巴山夜雨涨秋池。<br />何当共剪西窗烛，却话巴山夜雨时。</p>
<p align="center"><a href="#mulu">返回目录</a></p>
<h2 align="center"><a name="wuti1" id="wuti1">无题（一）</a></h2>
<p align="center">昨夜星辰昨夜风，画楼西畔桂堂东。<br />身无彩凤双飞翼，心有灵犀一点通。<br />隔座送钩春酒暖，分曹射覆蜡灯红。<br />嗟余听鼓应官去，走马兰台类转蓬。</p>
<p align="center"><a href="#mulu">返回目录</a></p>
<h2 align="center"><a name="wuti2" id="wuti2">无题（二）</a></h2>
<p align="center">相见时难别亦难，东风无力百花残。<br />春蚕到死丝方尽，蜡炬成灰泪始干。<br />晓镜但愁云鬓改，夜吟应觉月光寒。<br />蓬山此去无多路，青鸟殷勤为探看。</p>
<p align="center"><a href="#mulu">返回目录</a></p>
</body>
</html>